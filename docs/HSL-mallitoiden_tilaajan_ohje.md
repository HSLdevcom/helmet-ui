---
sort: 7
---

# Ohje HSL:n mallitöiden tilaamiseen

Tähän on koottu ohjeita HSL:n teettämien mallitöiden tilaamiseen. Ohjeita voi soveltaa myös muiden tilaamissa töissä.

## Yleistietoa mallista

Yleistietoa HSL:n Helmet-mallista, sen lähtötiedoista, epävarmuuksista ja tuloksista löydät [täältä](index.md).

## Mallitöiden tilaaminen

Työohjelmaa laadittaessa ole yhteydessä HSL:n malliasiantuntijoihin (Jens West, Mervi Vatanen). Heiltä saat apua mm. lähtötietojen ja skenaarioiden määrittelyyn sekä dokumentointiin. Pääsääntöisesti töiden lähtötietoina käytetään HSL:n virallisia aineistoja, joita projekteissa sitten muokataan. Pohja-aineiston valinnassa kannattaa ottaa kyseisen projektin tarpeiden lisäksi huomioon myös mahdolliset tarpeet käyttää projektin tuloksia ja koodauksia jatkossa. Hankearvioinneissa vertailuvaihtoehdossa tulee aina olla mukana vain jo päätetyt hankkeet, muissa tarkasteluissa tutkittavat verkkovaihtoehdot voidaan valita vapaammin. Hankearvioinneista lisätietoa Väyläviraston hankearviointiohjeissa.

Pääsääntöisesti HSL:n tilaamien konsulttitöiden nollavaihtoehto laaditaan HSL:ssä. Pohjaverkkona toimii yleensä HSL:n tuorein verkkokuvaus, mutta jos niissä on paljon MAL-työn jälkeen tehtyjä muutoksia, herkkyystarkasteluja tehdään myös edellisen MAL-kierroksen virallisissa verkoissa. Töiden aloituksessa on huomioitava, että nollavaihtoehdon laatiminen vie pari viikkoa.

Työn tilausvaiheessa varmista, että konsultti tuntee ja käyttää HSL:n laatimia mallin [käyttö-](mallitoiden_yleisohje.md) ja [dokumentointiohjeita](HSL-toiden_dokumentointi.md). Näitä ohjeita tulee noudattaa, jotta voidaan varmistua mallitarkastelujen tulosten luotettavuudesta sekä hyödynnettävyydestä jatkotarkasteluissa.

Työn valmistuessa varmista, että sen tulokset ja malliaineistot toimitetaan HSL:n malliasiantuntijoille ohjeissa määritellyssä muodossa. Projektin päättyessä sovitaan myös, viedäänkö työn lopputuloksia jatkossa osaksi HSL:n virallisia [lähtötietoja](HSL_lahtotiedot.md) seuraavia projekteja varten.

## Menneiden projektien aineistot

Projektin päättyessä HSL:n malliasiantuntijat tallentavat saadut aineistot R-levyn arkistoon. Täältä voi tarvittaessa poimia aineistoja myöhempää käyttöä varten. Ennen aineistojen käyttöä, olethan yhteydessä malliasiantuntijoihin.
