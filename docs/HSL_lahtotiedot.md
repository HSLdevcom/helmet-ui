# HSL:n ylläpitämät lähtötiedot

HSL ylläpitää lähtötietoaineistoja MAL-suunnittelun ja joukkoliikennesuunnittelun tueksi. Aineistojen nimissä on yleensä jokin vuosiskenaario, mutta ennusteet eivät koskaan kuvaa tarkkaa vuotta, vaan tiettyä hankkeiden, maankäyttöjen ja muiden lähtötietojen yhdistelmää. 

## Ennusteskenaarioiden syöttötiedot (maankäyttö, kustannukset ym)

HSL:n virallisia kysyntämallin lähtötietoja ylläpitää Jens West. Lähtötietoja tuotetaan MAL-suunnittelun yhteydessä n. neljän vuoden välein.

Lähtötietoja tuotetaan MAL-suunnittelun yhteydessä seuraaville skenaarioille:
* Nykytilakuvaus
* Ennuste n. 10 vuoden päähän (voi olla useita erilaisia)
* Ennuste n. 30 vuoden päähän (voi olla useita erilaisia)

Aineistojen sisältöjä on kuvattu tarkemmin aineiston jakokansiossa, johon saat käyttöoikeuden täyttämällä hakemuslomakkeen EXT-Helmet -Teams-ryhmässä. Tiedostopolun juuressa dokumentti MAL2019-ennusteet.docx sisältää aineistojen yleiskuvauksen, ja tarkempia tietoja löytyy kunkin tiedoston sisältä kommmentteina.

## Tarjontamallin lähtötiedot

HSL:n virallisia tarjontamallin lähtötietoja ylläpitää Mervi Vatanen.

Vuosittain päivitetään tuore nykytilan kuvaus sekä mahdolliset muutokset tulevien vuosien kuvauksiin HSL:n ja kuntien tuottamiin suunnitelmiin perustuen. Uusi vuosipäivitys julkaistaan syksyisin. Lisätietoja vuosipäivitysprosessista täällä: https://github.com/eevavesaoja/helmet-ui/blob/master/docs/HSL_tarjontakuvausten_vuosipaivitysprosessi.md 

Laajempia muutoksia tehdään MAL-suunnittelun yhteydessä n. neljän vuoden välein, ja tässä pohjana käytetään viimeisimmän vuosipäivityksen mukaisia verkkoja.

Lähtötietoja tuotetaan seuraaville skenaarioille:
* Nykytilakuvaus
* Välivuosi
* Ennuste n. 10 vuoden päähän (voi olla useita erilaisia)
* Ennuste n. 30 vuoden päähän (voi olla useita erilaisia)

Aineistojen sisältöjä on kuvattu tarkemmin aineiston jakokansiossa, johon saat käyttöoikeuden täyttämällä hakemuslomakkeen EXT-Helmet -Teams-ryhmässä. Kullekin vuodelle on oma alikansionsa ja niistä löytyy readme-tiedostot, joissa on selostettu yleiskuvaus aineistosta. Tarkempia tietoja saa pyydettäessä Merviltä.

